Основні вимоги до членів Бойової організації партії
соціалістів-революціонерів початку ХХ сторіччя і до членів терористичних загонів ісламського
руху “Хамаз”, “Ісламська держава”, майже подібні:
1) відданість справі (терору) та своїй організації;
2) готовність до самопожертви;
3) витриманість, дисциплінованість;
4) конспіративність;
5) підлеглість;
6) колективізм – здатність підтримувати добрі стосунки з усіма членами злочинної
організації.
Якщо збільшити перелік цих якісних показників, виникне одна основна та дві “технічні”
властивості. Основною якістю є відданість своїй справі, своїй організації та своїм товаришам, що
передбачає готовність до самопожертви. З такою основною якісною характеристикою пов’язані
“технічні”, похідні, насамперед, дисциплінованість і конспіративність.
Відданість свідчить про високий ступінь згуртованості, цілісності особистості, її
“розчинення” в діяльності та в організації. Не випадково, приймаючи в терористичну організацію,
від особи вимагають самовідданості, самовіддачі, здатності відмовитися від “всього особистого”
заради досягнення загальної мети організації.
Отже, цілісність особистості терориста обумовлює її деіндивідуалізацію (у цьому певний парадокс).
Активно протиставляючи себе іншим людям, державі, всьому світу, терористи підкреслюють свою
яскраво виражену індивідуальність, що досягає надособистісного рівня. Однак, індивідуалізація можлива
лише для терориста-одинака, що практично нездійсненне в сучасному світі. 