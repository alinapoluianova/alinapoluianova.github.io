<!DOCTYPE html>
<html lang="ua">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Тероризм в Україні часів УВО-ОУН-УПА</title>
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Lora:ital,wght@0,400;0,500;0,600;0,700;1,400;1,500;1,600;1,700&display=swap" rel="stylesheet">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Lora:ital,wght@0,400;0,500;0,600;0,700;1,400;1,500;1,600;1,700&display=swap" rel="stylesheet">
    <link rel="stylesheet" href="index.css">
</head>

<body>
    <h1>Тероризм в Україні часів УВО-ОУН-УПА</h1>
    <div>
        <div class="menu-item"><a href="index.html">Тероризм</a></div>
        <div class="menu-item"><a href="1-2.html">Як діяти під час терористичного акту</a></div>
        <div class="menu-item"><a href="1-3.html">Найбільші терористичні організації світу</a></div>
        <div class="menu-item"><a href="1-4.html">Теракти ХХІ століття</a></div>
        <div class="menu-item"><a href="1-5.html">Форми і прояви тероризму</a></div>
        <div class="menu-item"><a href="1-6.html">Історія тероризму</a></div>
        <div class="menu-item"><a href="1-7.html">Тероризм в Україні часів УВО-ОУН-УПА</a></div>
        <div class="menu-item"><a href="1-8.html">Основні психологічні моделі
                особистості терориста</a></div>
    </div>
    <p><b>Тероризм в Україні часів УВО-ОУН-УПА</b></p>
       <p> Українські підпільні організації УВО й ОУН під Польщею в період 1920 — 1939 років практикували індивідуальний
        тероризм проти представників влади (замах на Юзефа Пілсудського, вбивство С. Собінського, Тадеуша Голувка,
        Броніслава Перацького, радянського віце-консула Олексія Майлова та інших), але також проти українців (вбивство
        поета Сидора Твердохліба, педагога Івана Бабія). Інші терористичні дії підпілля: напади з бомбами на польські
        державні установи, експропріації, підпали поміщицького майна. Ці акції планувались як реакція на польську
        антиукраїнську політику, а також з метою створення атмосфери внутрішньої мобілізації українського суспільства,
        проте залишились спорадичними.</p>

        <p>Статистику терактів уперше оприлюднив американський історик Олександр Мотиль у статті «Політичне насильство
        українських націоналістів у міжвоєнній Польщі» (оприлюднено в антикомуністичному виданні «East European
        Quarterly», Vol 19, N 1. — March 1985. — Р.50). Його дані свідчать про 63 замахи за 1921—1939 роки. Серед
        об’єктів тероризму були 36 українців (з них один комуніст), 25 поляків, 1 росіянин, 1 єврей.</p>

        <p>25 вересня 1921 року у Львові під час урочистостей до відкриття «Східних Торгів» 22-х річний Степан Федак-Смок
        стріляв у маршала Юзефа Пілсудського, але схибив і двічі влучив у представника влади воєводу Казімєжа
        Грабовського. Степана Федака позбавлено волі на 6 років, інших підсудних за браком доказів було звільнено з-під
        варти. Після численних апеляцій захисту 12 серпня 1924 року рескриптом Міністра Справедливості Польщі Федака
        було звільнено з ув’язнення.</p>

        <p>Одним з найголосніших стало вбивство 29 серпня 1931 року у Трускавці посла до Польського сейму Тадуеша Голувка,
        який мав великий вплив на політику маршала Юзефа Пілсудського, хоча займав порівняно незначні посади директора
        інституту Дослідження справ національностей, а потім — начальника східного відділу міністерства закордонних
        справ.</p>

        <p>22 березня 1932 року бойовик Юрій Березинський розстріляв комісара львівської політичної поліції Е. Чеховського,
        який відзначався надзвичайною жорстокістю під час допитів політв’язнів. Поліції не вдалося натрапити на слід
        виконавців обох терактів. У листопаді 1932 року відбувся напад на пошту бойовиків ОУН в Городку з метою
        експропріації грошей, який закінчився невдачею. Ю. Березинський поранений і застрелився, а Василя Біласа і
        Дмитра Данилишина заарештували і після гучного судового процесу стратили на шибениці.</p>

        <p>  В січні 1933 року крайову екзекутиву ОУН на західно-українських землях очолив Степан Бандера. Відомий оунівський
        історик П. Мірчук пов’язав з цим призначенням зміну форм боротьби: замість нападів на пошту з метою здобуття
        грошей бойовики УВО і ОУН зробили наголос на індивідуальному терорі. У жовтні 1933 року у Львові вбито
        завідувача канцелярії генерального консульства СРСР Олексія Майлова. Кажучи про те, що Майлов був лишень
        секретарем у консульстві, люди часто оминають факт, що він також був співробітником ІНВ ОДПУ і, що важливо,
        повноважним представником Йосипа Сталіна для контролю над дипломатичними установами СРСР на території Другої
        Речі Посполитої, себто людиною не простою. Майлов увійшов до приміщення разом із охоронцем. Думаючи, що це
        консул, бойовик вбив його двома пострілами, поранив охоронця, кинув зброю і почав чекати приходу поліції. Задум
        акції полягав у тому, щоб на судовому процесі висловити протест української громади з приводу замовчуваного
        радянським урядом голодомору в УСРР. Суд тривав лише один день і оголосив бойовикові Миколі Лемику смертний
        вирок, який пізніше замінили на довічне ув’язнення у зв’язку з неповноліттям.</p>

       <p> У травні 1934 року терористичний акт було здійснено в редакції львівської прокомуністичної газети «Праця». У
        зізнаннях перед польським судом на Львівському процесі в червні 1936 року С. Бандера заявив, що це був
        демонстративний і застерігальний крок, скерований проти політичних сил, що перебували на службі Москви.</p>

       <p> 15 червня 1934 року відбувся замах на міністра внутрішніх справ генерала Броніслава Перацького, який був одним
        із провідників політики пацифікації. Його вбив член крайової екзекутиви ОУН Григорій Мацейко. Після вбивства
        Перацького польський уряд створив концтабір у Березі Картузькій і денонсував закон про захист національних
        меншин і виступив в Лізі Націй з вимогою застосувати міжнародні санкції проти тероризму. У цій ситуації Євген
        Коновалець заборонив терористичні акти на території Польщі.</p>

        <p>25 липня 1934 року після кількох попереджень вбито директора Української академічної гімназії у Львові,
        колишнього старшини УГА Івана Бабія, який був противником політичного терору і забороняв своїм учням вступати в
        ОУН. Після замаху на І. Бабія митрополит Андрей Шептицький в окремому пастирському посланні засудив діяльність
        ОУН, вказавши на те, що вона не підриває влади Польської держави, а тільки накликає репресії на українців.
        Ідейні засади і тактику українських націоналістів критикували лідери українських центристських партій Степан
        Баран, Василь Мудрий, Мілена Рудницька, Володимир Старосольський.</p>

        <p>Під час Другої світової війни акти тероризму почастішали. Тероризм став засобом боротьби різних супротивних
        груп, часто неконтрольованих елементів, коли терористичні дії набирали характеру помсти чи сліпого вияву
        насильства. За тих складних умов дійшло до кривавої польсько-української боротьби з невинними жертвами по обох
        сторонах у 1943 — 1945 рр., зокрема на Волині, Холмщині і Посянні (з польського боку брали участь різні боївки
        Армії Крайової та «Вольносць і Нєподлеґлосць», а також цивільне населення), та до самопоборювання українських
        націоналістичних груп. Дії УПА у 1945 — 1946 проти польської влади, як і проти її представників серед населення,
        мали скоріше характер самооборонної і визвольної повстанської дії, ніж політичного тероризму.</p>
        <img src="Матеріали/упа.jpg" alt="">
</body>

</html>